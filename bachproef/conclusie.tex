%%=============================================================================
%% Conclusie
%%=============================================================================

\chapter{Conclusie}%
\label{ch:conclusie}

% TODO: Trek een duidelijke conclusie, in de vorm van een antwoord op de
% onderzoeksvra(a)g(en). Wat was jouw bijdrage aan het onderzoeksdomein en
% hoe biedt dit meerwaarde aan het vakgebied/doelgroep? 
% Reflecteer kritisch over het resultaat. In Engelse teksten wordt deze sectie
% ``Discussion'' genoemd. Had je deze uitkomst verwacht? Zijn er zaken die nog
% niet duidelijk zijn?
% Heeft het onderzoek geleid tot nieuwe vragen die uitnodigen tot verder 
%onderzoek?

Het centrale onderzoeksvraagstuk in deze bachelorproef luidde: 
\textit{Hoe kan IoT-technologie worden ingezet om de bezettingsgraad van wachtruimtes in real-time te meten en voorspellende analyses toe te passen, met als doel het inzicht in bezettingsgraden te verbeteren en zo een basis te bieden voor efficiënter bezoekersbeheer?} \\

De proof-of-concept toont aan dat IoT-technologie in principe in staat is om bezettingsveranderingen in een wachtruimte te detecteren en real-time te registreren. Dit bevestigt de technische haalbaarheid en de potentiële meerwaarde van een sensorgebaseerd meetsysteem. In samenwerking met WGC De Vlier werd duidelijk dat dergelijke informatie een relevante aanvulling vormt op bestaande operationele data en ondersteuning kan bieden bij capaciteitsbeheer en zorgplanning. \\

Tegelijkertijd is de robuustheid van het systeem nog onvoldoende om van een volwaardig alternatief te spreken. Storingen in de sensoren en instabiliteit in de dataverzameling leidden tot beperkte datasets, waardoor slechts een kwalitatieve vergelijking met Google Vertex AI Occupancy Analytics mogelijk was. Een sluitende kwantitatieve validatie van de nauwkeurigheid kon daardoor niet worden uitgevoerd. De resultaten moeten dus kritisch worden geïnterpreteerd: de haalbaarheid is aangetoond, maar de betrouwbaarheid blijft een aandachtspunt. \\

De bijdrage van dit onderzoek ligt in het aantonen dat een IoT-gebaseerde aanpak een privacyvriendelijk en kostenefficiënt alternatief kan zijn voor vision-gebaseerde oplossingen. Dit biedt meerwaarde voor organisaties die op zoek zijn naar laagdrempelige methoden om inzicht te krijgen in hun wachtruimtebezetting. \\

Voor toekomstig onderzoek is het essentieel om langere meetcampagnes op te zetten, sensoropstellingen te verfijnen en stabiliteitsproblemen structureel te reduceren. Bovendien is er nood aan het integreren van voorspellende modellen op basis van grotere en consistente datasets, zodat wachttijdanalyses daadwerkelijk kunnen bijdragen aan efficiënter bezoekers- en personeelsbeheer. \\

Samenvattend kan gesteld worden dat het onderzoek gedeeltelijk succesvol was: IoT-technologie is een veelbelovende basis gebleken voor real-time monitoring, maar verdere stappen zijn nodig om de betrouwbaarheid en praktische inzetbaarheid te waarborgen.




